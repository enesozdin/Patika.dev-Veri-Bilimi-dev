# Veri Bilimi ve İnsan
					
Veri biliminin biz insanlar üzerinde çarpıcı etkilerinden biri de örneğin makine öğrenimindeki verilerin biası yani yanlılığı. İstesek te istemesek te benliğimizden etkilenen verilerden ortaya çıkan yapay zekaların kontrol eden insana bağlı başarılı olup olmama durumu belirlendiği için dünya geneli için büyük sıkıntılar olabilir. Örneğin Amazon şirketinin tır şoförlerini işe alması için kullandığı yapay zeka örnek verilebilir. Her ne kadar şu an protestolar ışığında kullanmayı bıraksalar da böyle bir şeyi olmamış sayamayız. Eğittikleri modelde tır şoförleri için belirli bir tiplemeyi ezberlemiş bunun sonucunda diğer insanların CV’lerini incelememiş, Ezberlediği tiplemeleri işe almıştır. Örneğin Kadın olanlar sırf cinsiyetinden dolayı işe girememiştir. Bu olaydan başka buna benzer bir sürü hadise yaşanmıştır. En büyük sorun ise insanların ten renginden doğan ırkçılık. Eğitilen modellerde siyahi insanların yüzünü taramıyor ancak beyaz ve yüzü kaplayan bir maske takıldığında yüzü algılıyor. Bu ve bunun gibi sorunlar muhtemelen sürekli var olmaya devam edecek ve sürekli tartışılacak. Anlaşılacağı gibi bu mesele bilimden öteye felsefi bir sorun. İnsanların özgür olduğu ortamlarda birbirinden farklı doğruları ve normları olmaya devam ettikçe bu sorunlar yaşanacak gibi görünüyor.  Hukuk gibi büyük ve önemli meseleyi şimdiden yapay zekalara bırakmayı düşündüğümüz bu zamanlarda objektif olamayan yapay zekalar, biz insanlar gibi olsa da teoride bunun olması yanlış bir şey. İnsanlardan izler taşıyan yapay zekalar yarın masum ve suçlu algısını tamamen değiştirebilir. Kim bilir sadece geliştiren firmadaki insanların düşüncesi dolaylı yoldan tüm dünyanın düşüncesine bile dönüşebilir. Yapay zekanın hayatımıza daha çok yarar mı zarar mı sağlayacağı bilinmez fakat çok şey katacağı su götürmez bir gerçek.

